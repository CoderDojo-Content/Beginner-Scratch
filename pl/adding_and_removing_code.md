## Tworzenie kodu

Brawo! Właśnie powstał Twój pierwszy program w Scratchu. Czas dowiedzieć się nieco więcej o dodawaniu i usuwaniu kodu w Scratchu! Kod w Scratchu tworzy się z **bloków**, które łączy się ze sobą w programy.

Te bloki znajdują się w zakładce **Skrypty**, w której podzielone są na kategorie. Aby wyświetlić bloki w konkretnej kategorri należy kliknąć na jej nazwę. Poniżej wybrana została kategoria **Ruch**.

![](/pl/assets/categories_and_code.png)

Wszystkie bloki w wybranej kategorii wyświetlane są w formie listy. Wybierz ten, który chcesz klikając na jego nazwie i przytrzymując lewy klawisz myszy przeciągnij nad obszar bieżącego duszka i upuść go tam.

Gdy blok jest w **obszarze roboczym duszka** możesz go przesuwać oraz doczepiać do innych bloków. Jeśli chcesz sprawdzić co robi wybrany blok, podwójnie w niego kliknij, żeby go uruchomić!

Na ogół chcemy, aby bloki były uruchamiane automatycznie, gdy coś się stanie. Dlatego większość Twoich programów będzie się rozpoczynać od bloku z kategorii **Zdarzenia**. Najczęściej będzie to ten:

```blocks
    gdy kliknięto zieloną flagę
```

Bloki kodu doczepione do tego bloku zostaną uruchomione, gdy wciśniesz zieloną flagę.

Bloki kodu uruchamiane są od góry do dołu, więc kolejność w jakiej je połączysz ma znaczenie.

W poniższym przykładzie duszek **powie**: „Hello!” przed tym jak zagra dźwięk _meow_.

```blocks
    gdy kliknięto zieloną flagę
    powiedz [Hello!]
    zagraj dźwięk [meow]
```



