1. Brawo! Właśnie powstał Twój pierwszy program w Scratchu. Czas dowiedzieć się nieco więcej o dodawaniu i usuwaniu kodu w Scratchu! 

   Kod w Scratchu tworzy się z **bloków**, które łączy się ze sobą w programy. ![])(assets/code1.png)

   Te bloki znajdują się w zakładce **Skrypty**, w której podzielone są na kategorie. Aby wyświetlić bloki w konkretnej kategorri należy kliknąć na jej nazwę. Poniżej wybrana została kategoria **Ruch**. ![](assets/code2a.png)
   
   Wszystkie bloki w wybranej kategorii wyświetlane są w formie listy. Wybierz ten, którego potrzebujesz klikając na jego nazwie, następnie przytrzymując lewy klawisz myszy przeciągnij do obszar roboczego bieżącego duszka i zostaw go tam. ![](assets/code2b.png)
   
2. Gdy blok jest w **obszarze roboczym duszka** możesz go przesuwać oraz doczepiać do innych bloków. Jeśli chcesz sprawdzić co robi wybrany blok, podwójnie w niego kliknij, żeby go uruchomić!

   Na ogół chcemy, aby bloki były uruchamiane automatycznie, gdy coś się stanie. Dlatego większość Twoich programów będzie się rozpoczynać od bloku z kategorii **Zdarzenia**. Najczęściej będzie to ten: ![](assets/code3.png)

3. Bloki kodu uruchamiane są od góry do dołu, więc kolejność w jakiej je połączysz ma znaczenie.

   W poniższym przykładzie duszek powie: _Hello!_ przed tym jak zagra dźwięk _meow_ ![](assets/code4.png)

4. Usuwanie niepotrzebnych bloków też jest łatwe! Wystarczy kliknąć ikonę **nożyczek**,  a następnie wybrać element kodu do usunięcia. ![](assets/code5.png)

   **Uwaga!** _Klikając na blok, do którego podłączone są inne bloki, usuniesz je wszystkie!_
 
   Jeśli przez pomyłkę usuniesz zbyt wiele i chcesz odzyskać utracony kod, rozwiń menu **Edytuj** z górnego paska, a następnie z rozwiniętej listy wybierz **Przywróć**. Poćwicz sobie teraz dodawanie, usuwanie i przywracanie kodu! ![](assets/code6.png)

5. Gdy już wiesz jak posługiwać się blokami kodu, czas zbudować prosty program: Kot Scratcha chodzi w kółko!

   Na liście duszków wybierz kota, a następnie wstaw w jego obszarze roboczym następujące bloki (znajdziesz je w zakładce **Skrypty** pod kategoriami **Zdarzenia** oraz **Ruch**). ![](assets/code7.png)

   Następnie kliknij na zieloną flagę umieszczoną nad **sceną**.  Jeśli po kilku kliknięciach kot odejdzie za daleko, możesz go przeciągnąć bliżej myszą.  ![](assets/code8.png)

   Na razie kot chodzi po prostej, a to nie do końca jest tym co mieliśmy zrobić! Dołącz ten blok kodu na końcu swojego programu (jego również znajdziesz w kategorii **Ruch**). ![](assets/code9.png)

   Ten blok obraca kota o 15 z 360° (które normalnie tworzą pełny obrót). Możesz zmodyfikować tę wartość,  jak również ilość kroków przez podwójne kliknięcie w liczby na odpowiednich blokach kodu i wpisanie z klawiatury nowych wartości.

6. Teraz warto zapisać Twoje dzieło! Z górnego menu, wybierz **Plik**, a następnie **Zapisz teraz**. ![](assets/code10.png)

   Pamiętaj, aby często zapisywać swoją pracę!
